Hozzávalók
A leveshez
================

    60 dkg marhalábszár
    30 dkg vöröshagyma
    2 nagy db sárgarépa
    1 nagy db fehérrépa
    1 kis db zeller
    40 dkg burgonya (tisztított)
    1 ek fűszerpaprika (csapott, édesnemes)
    0.5 ek csípős fűszerpaprika
    1 ek só (csapott)
    1 teáskanál őrölt fűszerkömény
    2 db babérlevél
    1 teáskanál fekete bors (frissen őrölt)
    1 kis db paradicsom
    1 db tv paprika
    3 gerezd fokhagyma (magyar)
    2 ek sertészsír (mangalica)
    0.5 csokor petrezselyem
    5 db zellerlevél
    2.5 l víz

A csipetkéhez

    1 db tojás
    80 g finomliszt
    1 teáskanál só

Elkészítés
A leveshez
================

    A hagymákat kis kockára vágjuk. A húst leöblítjük, szárazra töröljük, majd 2 cm-es kockára daraboljuk.
    A zsírt felhevítjük, megfonnyasztjuk benne a hagymát, majd félrehúzzuk, a fűszerpaprikákkal összekeverjük, felöntjük 1,5 dl vízzel, majd a vizet elfőzve, zsírjára pirítjuk.
    Ekkor hozzáadjuk a marhahúst, és kevergetve fehéredésig pirítjuk. Sózzuk, borsozzuk, köménnyel megszórjuk, hozzáadjuk az áttört fokhagymát, a kis kockára vágott paradicsomot, a kicsumázott egész paprikát, babérlevelet.
    Fedővel lefedve saját levében 90 percet főzzük.Elkészítjük a csipetkét.
    Ezután kerülnek bele a zöldségek: a karikára vágott sárga- és fehérrépa, a kockára vágott zeller, burgonya, az aprított petrezselyem és zellerzöld, felöntjük 2l -2.5 l vízzel.
    Letakarva további 50 percet főzzük. Beletesszük a csipetkét, és 10 perc alatt készre főzzük.

