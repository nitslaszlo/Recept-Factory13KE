Elkészítés
==========
Egy nagyobb serpenyőben felforrósítjuk az olívaolajat.
Hozzáadjuk a finomra vágott vöröshagymát, majd 1-2 percig pároljuk rajta. Utána hozzáadjuk a kis kockákra vágott sonkát, és még egy két percig kevergetjük.
Mehet hozzá a vékony szeletekre vágott gomba. Ha túl hamar pirulna, akkor öntsünk alá egy fél deci vizet, és pároljuk 15 percen keresztül. Közben sózzuk, borsozzuk, hozzáadjuk az oreganót.
Ha letelt a 15 perc, adjuk hozzá a kétfajta paradicsomot és a cukrot, keverjük el, és főzzük újra 15 percig.
Közben lobogó sós vizben főzzük ki a makarónit, majd keverjük össze a szósszal. Sok sok reszelt trappistával megszórva azonnal tálaljuk.