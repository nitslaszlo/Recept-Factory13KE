Hozzávalók
1 kg sertéscsülök
1.5 kg sertéslapocka
3 kg burgonya
4 közepes fej vöröshagyma (apróra vágva)
1 fej fokhagyma (kis fej, apróra vágva)
4 db paradicsom (négy felé vágva)
4 közepes db paprika (hosszában félbevágva)
8 ek napraforgó olaj
só ízlés szerint
ételízesítő ízlés szerint
fűszerpaprika ízlés szerint
bors ízlés szerint
őrölt fűszerkömény ízlés szerint
kakukkfű ízlés szerint
babérlevél ízlés szerint
2 dl vörösbor


A hagymát az olajon megfuttatjuk. A tűzről lehúzzuk, pirospaprikával meghintjük, és sóval ízesítjük. A tűzre visszatesszük, és a kockákra vágott húst beledobjuk.

Gyakran kevergetve addig pirítjuk, amíg a hús ki nem fehéredik,majd felöntjük egy kis vízzel.

A paprikát, paradicsomot, fokhagymát és a fűszereket ízlés szerint beletesszük, és lassú tűznél, néha egy kevés vizet aláöntve,puhára főzzük. Figyeljünk,hogy sok lé ne legyen alatta.

Amikor már majdnem kész, a meghámozott, kisebb-nagyobb cikkekre vágott burgonyát is beleszórjuk, és együtt megpuhítjuk, hogy a kisebb darabok jól szétfőljenek, (ettől lesz jó sűrű a szaftja) mire a nagyobbak megpuhulnak. Ha kell, még utána ízesítünk egy kicsit.

Ha kész, levesszük a tűzről és beleöntjük a vörösbort, jól elkeverjük, majd 5 perc után tálalhatjuk.