Hozzávalók
2 ek szezámolaj
2 gerezd fokhagyma
1 tk gyömbér (reszelt)
30 g shiitake gomba (szárított)
0.3 db csirkemell filé
1 l alaplé (a gomba vize és 2 erőleveskocka)
4 ek szójaszósz
1 teáskanál cukor
só ízlés szerint
20 dkg tészta (soba tészta vagy smack instant tészta)
2 db újhagyma
2 db tojás
Elkészítés
A gombákat 1 l langyos vízben áztassuk puhulásig (kb. 1 órán át), a vizet tartsuk meg, ez lesz az alaplevünk.
Lábasban alacsony lángon melegítsük fel a szezámolajat. Adjuk hozzá a lereszelt fokhagymagerezdeket és a gyömbért. Kevergetve pároljuk 4-5 percen keresztül.
Az alaplevünket (amiben a gomba ázott) szűrjük át, majd öntsük a lábasba és adjuk hozzá a 2 leveskockánkat. A kockákat gondosan keverjük el. Ha nagyon erősnek érezzük, higítsuk fel még egy kevés vízzel.
A gombákat vágjuk fel csíkokra, a csirkemellet pedig kisebb darabokra, és adjuk a leveshez. Forraljuk fel és főzzük. (Ha nagyon zavart és habos lenne a levesünk teteje, távolítsuk el kanállal a habot.)
Egy másik edényben forraljunk vizet, tegyük bele a tésztánkat, 2 percig főzzük, majd szűrjük le és hidegvízzel öblitsük át. Tegyük félre. A 2 tojást tegyük forrásban lévő vízbe és 7 percig hagyjuk benne, vágjuk félbe, és tegyük félre ezt is.
A levesünkhöz adjuk hozzá a szójaszószt és a cukrot (kóstoljuk meg és ha nagyon erősnek éreznénk a szójaszószt, még egy pici cukrot adjunk hozzá).
A tésztát tegyük tálba, és merjünk rá a levesünkből. Tálaljuk felkarikázott újhagymával megszórva, és egy fél főtt tojással díszítve.